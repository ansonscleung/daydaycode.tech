---
templateKey: blog-post
title: 13 萬砌競選網站？教你低成本製作個人網頁
date: 2020-09-24T17:13:37.806Z
description: 立法會選舉資訊科技界嘅候選人 DayDayCode 嘅創辦人朱嘉盈（Norma Chu）報稱用咗 $130,000
  去設計競選網站；到底有冇方法可以低成本製作個人網頁呢？
featuredpost: true
featuredimage: /img/og-image-logo.jpg
tags:
  - Website
---
香港政府假借武漢肺炎疫情第三波，乘機配合人大常委會決議推遲立法會選舉；不過舉行咗嘅提名程序同埋選舉前嘅造勢都係要埋單嘅。近日候選人開始遞交選舉開支申報表，當中[根據立場新聞報道](https://www.thestandnews.com/politics/%E9%81%B8%E8%88%89%E6%9F%A5%E6%95%B8-day-day-cook-%E6%9C%B1%E5%98%89%E7%9B%88%E9%81%B8%E8%88%89%E9%96%8B%E6%94%AF%E9%80%BE-50-%E8%90%AC-%E5%8C%96%E5%A6%9D-%E8%B2%B7%E8%A1%AB%E5%85%AC%E5%B8%91%E5%9F%8B%E5%96%AE/?fbclid=IwAR0hcyy4-ugSfPmdT2GWp44i-oAawdl7caDkGnU3pxLgLdDAnQ8fOT-zmkc)，資訊科技界嘅候選人 DayDayCode 嘅創辦人朱嘉盈（Norma Chu）就報稱用咗 $130,000 去設計競選網站。小編識得嘅唔少 IT 人聽到個數都擘大個口得個窿：小編做嘢間公司之前打算將 Backend 外判出去嘅報價都係介乎 6 至 8 萬蚊左右，究竟個網頁要有幾多功能先至要洗 13 萬呢？

根據行內常用嘅計數方法，外判成本大約等於 Programmer 人工 × 時數 × 人數，以一個兩三年經驗嘅網頁設計師大約 $25,000 人工，呢個數大約等於 6 個人同時開一個月工。究竟個網頁要有啲乜嘢 requirement 先至需要到六個 programmer 一齊去砌個網頁？還是呢條數裏面含有一啲不為人知嘅嘢去做數呃政府錢？呢層小弟就唔係 ICAC ，唔識查嘞。

到底有冇方法可以低成本（低過 130000 蚊）製作一個個人網頁呢？小編今次就準備學 Intel 唧牙膏，教下大家由淺入深、不假外求、唔使外判，整一個屬於自己嘅個人網頁出嚟。

## 新手篇

對於冇乜 Programming 經驗嘅一般人來講，要由頭開始學識 HTML、 CSS 都有相當嘅學習難度，何況要做進階嘅功能更加可能需要用到 JavaScript？好彩市面上都有唔少嘅平台方便大家可以用最少嘅 Code (No-Code/Low-code) 去製作網頁，部份亦都包括網頁寄存功能，等使用者可以由設計去到存放網頁都可以一句 Code 都唔使寫。

#### WordPress

![WordPress 控制台 (Source: WordPress.com)](https://s.w.org/images/home/screen-themes.png?3)

WordPress 控制台 *(Source: [WordPress.com](https://s.w.org/images/home/screen-themes.png?3))*

WordPress係一套相當老牌，利用PHP作平台嘅內容管理系統。當你準備好一個WordPress網站之後就可以登入控制台，好似 Facebook 咁樣樣出 post、揀唔同嘅網頁模板主題；加上 WordPress 相當受歡迎，所以有一系列嘅外掛程式方便用戶加入 eCommerce 等嘅唔同功能。除咗喺自己 Server 上面架設之外， WordPress 嘅設計公司亦都推出咗 WordPress.com 畀大家可以免費製作網誌；亦可以加錢升級自訂功能例如個人主題同自訂域名等等。

<table>
<thead>
<a ref="https://wordpress.com/">WordPress.com</a>
</thead>
  <tr>
    <th>功能</th>
    <th>費用</th>
  </tr>
  <tr>
    <td>網頁製作工具 + 寄存</td>
    <td>免費</td>
  </tr>
  <tr>
    <td>+ 自訂域名 + 客戶支援</td>
    <td>每月 HKD$30 起</td>
  </tr>
  <tr>
    <td>+ 個人主題 + Google Analytics</td>
    <td>每月 HKD$63 起</td>
  </tr>
</table>

#### Wix

![Wix 嘅「拉格仔」網頁製作工具](https://helpdeskgeek.com/wp-content/pictures/2019/03/Wix-drag-and-drop.png)
Wix 嘅「拉格仔」網頁製作工具 *(Source: [Help Desk Geek](https://helpdeskgeek.com/wp-content/pictures/2019/03/Wix-drag-and-drop.png))*

近年有唔少所見即所得嘅 website builder 標榜可以純粹靠拉格仔砌一個網頁出嚟，當中來自以色列嘅 Wix 係其中之一。用家可以將唔同嘅網頁功能例如相片文字或者表格拉去想去嘅地方；而 Wix 亦都提供客戶支援同埋教學，方便用家用最短嘅時間學習由頭製作一個網頁。雖然基本嘅網頁製作工具係免費，製作出嚟嘅網頁會有 Wix 嘅廣告；如果想走廣告嘅話就同自訂域名一樣要課金喇。

<table>
<a href="https://www.wix.com/">wix.com</a>
</thead>
  <tr>
    <th>功能</th>
    <th>寄存容量</th>
    <th>頻寬</th>
    <th>費用</th>
  </tr>
  <tr>
    <td>網頁製作工具 + 寄存</td>
    <td>500 MB</td>
    <td>1 GB</td>
    <td>免費</td>
  </tr>
  <tr>
    <td>+ 自訂域名</td>
    <td>500 MB</td>
    <td>1 GB</td>
    <td>每月 USD$4.50 起</td>
  </tr>
  <tr>
    <td>+ 走廣告</td>
    <td>3 GB</td>
    <td>2 GB</td>
    <td>每月 USD$8.50 起</td>
  </tr>
</table>


#### 有冇勁啲嘅選擇呀？

仲想再進階啲？咁就要記得 Like [DayDayCode.tech Facebook](https://www.facebook.com/daydaycode.tech) 留意下進階篇喇！