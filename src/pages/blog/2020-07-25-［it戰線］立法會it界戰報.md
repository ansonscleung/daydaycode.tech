---
templateKey: blog-post
title: ［IT戰線］立法會IT界戰報
date: 2020-07-25T18:28:01.271Z
description: 常言道「選舉近了」，4年一度嘅立法會選舉好快又到（如果武漢肺炎唔會繼續持續嘅話）。提名期開始左近，親中陣營同民主派都傳出人選消息。
featuredpost: true
featuredimage: /img/og-image-logo.jpg
tags:
  - "#選舉近了"
---
七月中忽然爆出煮食網站DayDayCook創辦人朱嘉盈(Norma Chu)會代表親中陣營參選資訊科技界。消息傳出，反應就係「Norma 朱邊忽IT呀？」原本做私人銀行嘅佢喺2012年半途出家創辦DayDayCook，一五年就開始進軍中國開實體Cooking Studio。近排佢仲有相當多作，例如四月中有媒體報道DayDayCook打算會喺Nasdaq 上市；又搞咗個叫做「港創人」嘅平台聲稱係鼓勵年青人創業。究竟呢樣係咪為咗立法會選舉嘅熱身？只有當事人先知。\
\
另一邊廂現任議員民主派專業議政嘅莫乃光宣布唔會參選連任；至於零時政府平台g0vhk發起人黃浩華就係上個星期日宣布參選。報稱係數據科學家佢以前參選過選舉委員會委員，當屆包括佢在內嘅民主派IT Vision名單亦都全票當選。近期佢嘅得意之作就包括武漢肺炎民間資訊平台。不過都有唔少人話「宜家冇人識你喎！」提高候選人知名度相信會係民主派一大難題。\
\
我哋都會不時間update大家IT界嘅選情最新戰況，另外歡迎各位讀者報料同投稿！\
\
*（截稿為止，立法會選舉資訊科技界別提名有數據科學家、IT Vision 黃浩華）*